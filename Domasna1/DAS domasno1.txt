Краток опис на проектот

Проектот на кој што ќе работиме е веб апликација за анализа на податоците од Македонската берза, со цел да се обработат и прикажат историски дневни податоци за сите достапни издавачи на берзата. Апликацијата користи Pipe and Filter архитектура со цел автоматизирање на процесот на преземање, трансформирање и филтрирање на податоците. Секој ден ќе се преземаат податоци за последните десет години на дневно ниво за секоја компанија или институција регистрирана на Македонската берза. Овие податоци ќе бидат структурирани и подготвени за понатамошна анализа. Корисниците на апликацијата ќе имаат можност да пребаруваат и анализираат историски податоци, што ќе им помогне во донесување на инвестициони одлуки и анализа на трендовите од берзата. Технологијата ќе биде имплементирана со помош на Python програмски јазик и Java.

Спецификација на функциски и нефункциски барања

Функциски барања:

1.Автоматско преземање на податоци: Системот треба автоматски да ги презема дневните податоци од Македонската берза за сите регистрирани издавачи.

2.Форматирање и филтрирање на податоци: Системот треба да ги обработува и филтрира податоците, задржувајќи ги само релевантните информации.

3.Приказ на историски податоци: Системот треба да овозможи преглед на историски податоци за издавачите, покривајќи период од најмалку последните 10 години.

4.Пребарување на податоци по критериуми: Корисниците треба да можат да пребаруваат податоци по компании, датуми и други атрибути.

5.Известувања за значајни промени: Системот треба да испраќа известувања до корисниците за големи промени во цените на акциите или трендовите на пазарот.

6.Ажурирање на податоци во реално време: Системот треба да ги ажурира податоците во реално време или на дневно ниво за да обезбеди точност.

Нефункциски барања:

1.Перформанси: Системот треба да врши обработката на податоците брзо и ефикасно, овозможувајќи брзо преземање и приказ на податоци.

2.Скалабилност: Системот треба да биде скалабилен за да поддржи зголемен број на податоци со текот на времето.

3.Достапност и сигурност: Системот треба да биде достапен во секое време, со високо ниво на сигурност за да ги заштити податоците.

4.Употребливост: Системскиот интерфејс треба да биде интуитивен и лесен за користење, дури и за корисници без напредно техничко познавање.
